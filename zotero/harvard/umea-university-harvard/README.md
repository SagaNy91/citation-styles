# Guide till Harvardmallen från Umeå universitet
[Documentation in English further down]
## Inledning
Den här dokumentationen beskriver hur du använder Umeå universitets stilmall för Harvard. Du hittar stilen bland Zoteros bibliotek för stilmallar: http://www.zotero.org/styles/umea-university-harvard 

Umeå universitets version av Harvard … Exempel. Ingen ort, förutom på arkiv.
Url
## Manuella justeringar du kan behöva göra
### Organisation som författare
För rapporter och dylikt är det ibland en myndighet eller en annan organisation som står bakom publikationen. Detsamma gäller för till exempel webbsidor, blogg- och foruminlägg och dataset, som kan sakna en namngiven författare.
Ange då organisationens namn i fältet för författarens efternamn. Om du inte vill att organisationen omnämns en gång till, ta bort organisationen från fältet utgivare eller titel på sida/forum/uppslagsverk/ordbok (eller motsvarande).
### DOI för publikationstyperna avhandling, bok, kapitel i bok och rapport
Inte alla publikationstyper i Zotero har fältet DOI. Om du ska referera till ett exempelvis ett kapitel i en bok, där själva kapitlet har en DOI, använder du fältet Extra:

Extra: DOI: 10.1007/978-3-030-63672-2_2
### Artikel-id istället för sidnummer
Vissa tidskrifter har artikel-id i stället för sidnummer för artikel. Detta löser du genom att i fältet Extra fylla i artikel-id, till exempel:

Extra: Number: e20345

Lämna fältet för sidnummer tomt.
## Publikationstyper
### Offentligt tryck
Mallen har täckning för typerna författning och lagförarbete (till exempel betänkande).
#### För lagar och författningar
Använd typ författning och fyll i endast följande information:
* Titel (blir kursiverad): Personuppgiftslag
* kort titel (om det finns)
* public Law Number: SFS 1998:204
* URL-länk och åtkomstdatum (frivilligt, ta bort om du inte vill ha denna information).

**Lämna fältet för datum tomt!**

Referensen i referenslistan blir då:

SFS 1998:204. Personuppgiftslag. https://www.riksdagen.se/sv/dokument-och-lagar/dokument/svensk-forfattningssamling/personuppgiftslag-1998204_sfs-1998-204/ (Hämtad 2024-08-06).

…och i hänvisningen:

(SFS 1998:204)
#### Riksdagstryck, betänkanden och offentliga utredningar
Använd typen Lagförarbete och fyll endast i följande information:
* Titel (blir kursiverad): Nationell handlingsplan mot våld i nära relationer: delbetänkande
* kort titel (om det finns): Personsäkerhetsutredningen
* förarbetets referensnummer: SOU 2002:71
* URL-länk och åtkomstdatum (frivilligt, ta bort om du inte vill ha denna information).

**Lämna fältet för datum tomt!**

Referensen i referenslistan blir då:

SOU 2002:71. Personsäkerhetsutredningen. Nationell handlingsplan mot våld i nära relationer: delbetänkande.

…och i hänvisningen:

(SOU 2002:71)
### Läroplaner
Ange som bok. Om en organisation (till exempel Skolverket) står bakom publikationen, ange organisationen i fältet för efternamn och lämna fältet för utgivare tomt.
### Arkivmaterial
Använd typen Manuskript och fyll i (om information finns):
* Eventuell författare (annars blir titel uppslagsordet)
* titel
* datum
* samling och plats i arkiv
* arkiv
* arkivort
* URL-länk och åtkomstdatum (om materialet har hämtats från internet).

Referensen i referenslistan blir då:

von Linné, C. (1748). Letter 22 August 1748, Uppsala to Jean François Séguier, Verona. L0942. Linnaean correspondence, Uppsala universitetsbibliotek. Uppsala. http://urn.kb.se/resolve?urn=urn:nbn:se:alvin:portal:record-224468 (Hämtad 2024-07-30).

…och i hänvisningen:

(von Linné 1748)

# Guide to the Umeå Universty Harvard style
